8 Guilelmus Schonack‚

νοσέουσί τε καὶ πονέουσι. in hoc enuntiato suspectum est vo-
cabulum παθημάτων per se aptissimum. sed ut ex apparatu cri-
tico cognoscitur, librorum lectio non iam plane perspicua est.
syllaba enim πα in rasura scripta invenitur, manus antiquis-
sima ante litteram θ posuit σ. Kuehleweinius olim ⁶) conten·
dit verba τῶν παθημάτων expungenda esse, quia pro glosse-
mate iuxta relativum ῶν primum in libri manuscripti margine
addita essent, ex quo postea in textum irrepsissent3 in editione
coniecturam protulit, non confidenter, sed vacillanter, cum in-
terrogationis signum ei apponeret. commendavit αἰσθημάτων.
quod inventum, si palaeographiam quam vocamus solam spec-
taveris, non multum a vero videtur abesse, quia et syllabarum
et litterarum numerus plane consonat. sed hoc non sufficitt'
semper necesse est virum coniectantem totius loci, cui medelam ·
velit adhibere, sententiam examinare: quod qui fecerit, non
dubitabit, quin deterior exeat conexus posito illo verbo, quod
novissimus editor proposuit. nam αἰσθημα in linguam vernacu-
lam conversum significat „das Empfundene, das Gefahztffl:
quadratne hoc in scriptoris sententiam? quod si esset, scriptor
diceret cuiusvis medici esse sensus exquirere, quibus aegroti
laborent. hoc insulsum esse nemo negabit. neque enim sermo
est de sensibus, sed de morbis imbecillorum hominum. itaque,
cum πάθημα, num recte traditum sit, incertum sit, nullum aliud
vocabulum aptius ponitur, quam alia aegritudinis significatio:
quae ἀσθένεια esse non potest, quia verbum in μα syllabam
exiens necessario desideratur: quid igitur magis videtur ido-
neum quam ἀσθένημαῖ sane nullum in promptu habeo exem-
plum e libris Hippocraticis sumptum, quo certe demonstratur
illud vocabulum iam tum usurpatum esse. si Stephani The-
saurum linguae Graecae inspexeris, non prudentiorem te factum
esse brevi cognosces: hic enim L. Dindorfius (vol. I, 2, p. 2162)
illius verbi duo exempla attulit, e quibusdam libris Aristote-
licis deprompta; non multum solacii praebet Bruderus, qui
in Concordantia novi Testamenti (Gotting. 1904, p. 82) unum
locum, ubi exstat illud verbum, ex Pauli littera ad Romanos
conscripta attulit. si igitur lexicographis fides habenda est,
sero tantum illud vocabulum usu venit. sed hoc non satis

¹⁵) cf. Hermae vol. XXII. 1887, p. 191.

 

 

